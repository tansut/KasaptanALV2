**SATICILARA AİT**

**ÜYELİK VE HİZMET SÖZLEŞMESİ**

**("Sözleşme")**

**MADDE 1- TARAFLAR**

**1.1** SATICI

Ticaret Unvanı: <%=butcher.legalName%> (“Satıcı”)

Vergi Dairesi: <%=butcher.taxOffice%>

Vergi No: <%=butcher.taxNumber%>

Adres: <%= butcher.address %>, <%= butcher.areaLevel2.name %>/<%= butcher.areaLevel1.name %>

**1.2** KASAPTANAL

Ticaret Unvanı: Kalitte Profesyonel Bilgi Teknolojileri Basım ve Yayıncılık Ltd. Şti. (" **KasaptanAL**")

Vergi Dairesi: Doğanbey Vergi Dairesi

Vergi No: 4920257189

Adres : Üniversiteler Mah. İhsan Doğramacı Galyum Blok Kat:1 No:19 ODTÜ Teknokent, Çankaya/ANKARA

İşbu Sözleşme kapsamında Satıcı ve KasaptanAL ayrı ayrı "**Taraf"** , birlikte " **Taraflar**" olarak anılacaktır.

**MADDE 2- SÖZLEŞMENİN KONUSU**

İşbu Sözleşmenin konusunu; KasaptanAL'ın sahibi olduğu ve işlettiği www.kasaptanal.com alan adlı alışveriş platformuna (" **Platform**") üye olan Satıcı'nın, Platform üzerinden sipariş veren müşterilere (" **Alıcı**") satacağı ürünlerin **("Ürün")** satışına, Ürünlerin Alıcılara teslimatına ve ödemelerin tahsilatına (" **Hizmet**") ve KasaptanAL'ın vermiş olduğu hizmetler karşılığında hak edeceği komisyon oranına ilişkin olarak Tarafların hak ve yükümlülüklerinin belirlenmesi oluşturur.

**MADDE 3- TARAFLARIN HAK VE YÜKÜMLÜLÜKLERİ**

**3.1** Ürün'ün Alıcı'ya teslimatının doğrudan Satıcı tarafından yapılması halinde:

- KasaptanAL, Ürün bilgilerini, Alıcı'ya ait ad, soyad, açık teslimat adresi, varsa ticaret unvanını Platform'da yer alan haliyle Satıcı'ya tam ve doğru olarak bildirmekle yükümlüdür. Ancak Alıcının kendi bilgilerini Platform'da eksik ve/veya yanlış girmesinden ötürü teslimat eksik ve/veya yanlış yapılırsa, bu durumda Tarafların birbirine karşı herhangi bir sorumluluğu olmayacaktır.

- Satıcı, teslimat için gereken bilgileri KasaptanAL'dan temin ettikten sonra en hızlı şekilde planlamasını yaparak Ürün'ü Alıcı'ya teslim etmekle yükümlüdür.

**3.2** Ürün'ün Alıcı'ya teslimatının doğrudan KasaptanAL tarafından yapılması halinde: 
Satıcı, teslimat için gereken Ürünleri, Platform üzerinden sipariş verildikten sonra en hızlı sürede hazırlayarak, KasaptanAL tarafından yönlendirilen kuryeye eksiksiz bir şekilde teslim edecek ve KasaptanAL kuryesi de bu Ürünleri teslim aldıktan sonra Alıcı'ya teslim edecektir.

**3.3** Satıcı, Platform'da yalnızca kendisine ait ürünlerin satışının yapılmayacağını, Platform'da başka satıcılara ait ürünlerin de satışının yapılabileceğini, Platform'da satışa sunulan ürünler arasından seçim yapma hakkının Alıcı'ya ait olduğunu peşinen kabul eder.

**3.4** KasaptanAL, işbu Sözleşme'nin 4.1. maddesinde yer alan komisyon tutarlarında değişiklik yapması halinde bu durumu Satıcı'ya www.kasaptanal.com/kasapsayfam sayfası üzerinden 5 (beş) iş günü önceden bildirimde bulunacaktır. Satıcı bu değişiklikleri kabul etmemesi halinde üyelikten çıkma talebini e-posta ile yazılı olarak KasaptanAL'a bildirecek ve söz konusu mesajın ulaşmasını müteakip 5 iş günü sonra üyenin çıkışı yapılacaktır. Bu halde Satıcı, üyelik sona erene kadar tahakkuk etmiş olan komisyon bedeli varsa üyelikten çıkış mailini gönderdikten sonra en geç 5 gün içinde KasaptanAL'a ödemekle yükümlüdür. Ödeme yapılmadan üyelikten çıkış işlemi yapılmayacaktır.

**3.5** Satıcı, Platform üzerinden satışa sunduğu Ürünlere ilişkin -ürün güvenliği dahil- tüm hukuki ve cezai sorumluluğun kendisinde olduğunu; bu ürünlerin ve ürünlerin satışının gıda mevzuatı dahil yürürlükte olan mevzuata aykırı olmadığını, Ürün'ün bozuk olmadığını, son kullanım tarihinin geçmemiş olduğunu, kaliteli olduğunu, Platform üzerinde kendisi tarafından belirtilen niteliklere sahip olduğunu, Ürün'de herhangi bir ayıp bulunmadığını, uygun ambalajlandığını, bu konulara ilişkin olarak KasaptanAL'ı doğabilecek herhangi bir sorumluluktan ber'i tutacağını kabul, beyan ve taahhüt eder.

**3.6** Satıcı, Alıcı'yı kendisine ait olan internet sitesine ve/veya dükkanına yönlendirmek de dahil olmak üzere KasaptanAL ile rekabet teşkil edecek eylemlerde bulunmayacağını, KasaptanAL'ın itibarını zedelemeyeceğini, aksi halde KasaptanAL nezdinde meydana gelen her türlü zararı tazmin edeceğini kabul, beyan ve taahhüt eder.

**MADDE 4- ÖDEME**

**4.1.** Ödemeler, Alıcı'nın tercihine göre aşağıdaki yöntemlerden biri ile yapılabilecektir:

1. **POS Cihazı ile Ödeme:** Alıcı, Ürün'ün teslimi sırasında Satıcı'nın kendisine ait POS cihazı aracılığıyla Ürün bedelini Satıcı'ya ödeyebilir. Bu ödeme yönteminin tercih edilmesi halinde teslimat ve tahsilat bizzat Satıcı tarafından yapılacaktır.Satıcı, komisyon oranını KasaptanAL'a ödeyecektir.
2. **Nakit Ödeme:** Alıcı, Ürün'ün teslimi sırasında Ürün bedelini Satıcı'ya nakit olarak ödeyebilir.Bu ödeme yönteminin tercih edilmesi halinde teslimat ve tahsilat bizzat Satıcı tarafından yapılacaktır. Satıcı, komisyon oranını KasaptanAL'a ödeyecektir.
3. **Online Ödeme:** Alıcı tercih ederse, Ürün'ü Platform üzerinden satın aldığı esnada KasaptanAL'ın anlaşmalı olduğu ödeme hizmeti sağlayıcısı aracılığıyla Ürün bedelini online ödeyebilir. Bu ödeme yönteminin tercih edilmesi halinde Tarafların seçimine göre teslimat Satıcı veya KasaptanAL tarafından yapılacaktır. İlgili ödeme hizmeti sağlayıcısı, KDV dahil toplam Ürün bedelinden KasaptanAL'ın belirteceği tutarda komisyon kesecek ve KasaptanAL'ın hesabına aktaracak, geri kalan tutarı ise Satıcı'nın hesabına aktaracaktır.

**Her 3 ödeme yöntemi bakımından aşağıda yer alan komisyon oranları geçerli olacaktır:**

Teslimatın Satıcı tarafından yapılması halinde: Komisyon oranı %<%=(butcher.commissionRate + butcher.customerPuanRate)*100%> <%=butcher.commissionFee ? ('+ ' + butcher.commissionFee +'TL'):'' %> + KDV olacaktır.

Teslimatın KasaptanAL tarafından yapılması halinde: %<%=(butcher.noshipCommissionRate + butcher.customerPuanRate)*100%> <%=butcher.noshipCommissionFee ? ('+ ' + butcher.noshipCommissionFee +'TL'):'' %> + KDV olacaktır.

**4.2** KasaptanAL, her ayın sonunda ilgili ay içinde Madde 4.1'e göre hak ettiği toplam komisyon bedelini hesaplayarak (" **Komisyon Bedeli**") bu bedel üzerinden düzenleyeceği faturayı Satıcı'ya iletecektir.

**MADDE 5- GİZLİLİK**

**5.1.** Taraflardan her biri, işbu Sözleşme kapsamında kendisine temin edilen ve/veya herhangi bir suretle elde edeceği/vakıf olacağı diğer Taraf'a ait yazılı veya sözlü tüm bilgilerin, Alıcı'lara ait bilgilerin, Platform'a ait bilgilerin, yazılım ve dâhilinde bulunan bilgisayar programlarının, diğer Taraf'a ait her türlü içerik, tasarım, personel bilgilerinin ve bunlarla sınırlı olmamak üzere diğer Taraf'a ait tüm bilgi ve belgelerin ve işbu Sözleşme hükümlerinin ticari sır ve gizli bilgi (" **Gizli Bilgi**") teşkil edeceğini kabul, beyan ve taahhüt eder.

**5.2.** Taraflardan her biri, kendisine temin edilen veya vakıf olduğu Gizli Bilgiler'in tüm fikri, sınai ve diğer mülkiyet haklarının diğer Taraf'a ait olduğunu kabul, beyan ve taahhüt eder.

**5.3.** Taraflardan her biri, Gizli Bilgiler'i gizli tutacağını, koruyacağını, işbu Sözleşme'nin ifası amacı dışında kullanmayacağını, kısmen veya tamamen kopyalamayacağını, olduğu gibi veya uyarlamak suretiyle hiçbir şekilde ticarileştirmeyeceğini, sair mecralarda ticari veya başka amaçlarla kullanmayacağını, ücret karşılığında yahut bilabedel üçüncü şahıslara devretmeyeceğini, diğer Taraf'tan yazılı ön onay almadıkça üçüncü kişilere ifşa etmeyeceğini kabul, beyan ve taahhüt eder. Bu yükümlülüklerinden herhangi birini ihlal eden Taraf, diğer Taraf'ın uğrayacağı her türlü zararı tazmin edecektir. Böyle bir durumda KasaptanAL, her türlü tazmin talepleri saklı kalmak koşuluyla Sözleşme'yi derhal ve haklı nedenle feshedebilir.

**5.4.** İşbu madde Sözleşme'nin herhangi bir nedenle sona ermesi halinde dahi süresiz olarak geçerli kalmaya devam edecektir. Taraflardan her biri, Sözleşme'nin herhangi bir nedenle sona ermesi halinde elindeki tüm Gizli Bilgiler'i sona erme tarihinden itibaren en geç 5 (beş) gün içinde diğer Taraf'a iade edecektir, iade edilmesi mümkün olmayan Gizli Bilgiler'i ise aynı süre içinde imha edecektir.

**MADDE 6- KİŞİSEL VERİLERİN KORUNMASI**

Satıcı, 6698 sayılı Kişisel Verilerin Korunması Kanunu uyarınca kişisel verilerin hukuka aykırı olarak işlenmesini önlemek, kişisel verilere hukuka aykırı olarak erişilmesini önlemek ve kişisel verilerin muhafazasını sağlamak amacıyla, uygun güvenlik düzeyini temin etmeye yönelik gerekli her türlü teknik ve idari tedbirleri almakla ve açık rızanın zorunlu olduğu hallerde ilgili kişilerden yazılı onay almakla yükümlüdür. Satıcı, Alıcıya ait kişisel verileri Sözleşme'ye konu Hizmetler'in yerine getirilmesine yönelik amaçlar haricinde herhangi bir amaçla kullanmayacağını, üçüncü kişiler ile paylaşmayacağını ve Alıcı'lara Ürün ile ilgili veya başka bir sebeple ticari elektronik ileti göndermeyeceğini kabul, beyan ve taahhüt eder. Satıcı ile Sözleşme kapsamında paylaşılan kişisel verilerin üçüncü kişilerce hukuka aykırı şekilde elde edilmesi halinde, Satıcı durumu derhal ve her halde 24 saat içinde KasaptanAL'a bildirmekle yükümlüdür.

**MADDE 7- MÜCBİR SEBEP**

**7.1.** Sözleşme'nin onaylanmasından sonra meydana gelen ve ¨mücbir sebep¨ sayılan, öngörülemeyen ve engellenemeyen durumlarda mücbir sebepten etkilenen Taraf'ın işbu Sözleşme ile belirlenen yükümlülüklerinden herhangi birini geç veya eksik ifa etmesi veya ifa etmemesi halinde sorumluluğu mücbir sebep devam ettiği sürece askıya alınacaktır. Bu veya bu gibi durumlar gecikme, eksik ifa etme, ifa etmeme veya temerrüt addedilmeyecek veya bu durumlar için Taraflar herhangi bir nam altında tazminat talep edemeyecektir.

**7.2.**"Mücbir sebep" terimi, Sözleşme'nin onaylanmasından sonra ortaya çıkan doğal afet, isyan, salgın hastalık, savaş, grev, iletişim sorunları, altyapı ve internet arızaları, kötü hava koşulları, mahkemelerce web sitesine, satış kanallarına, yayın mecralarına erişimin engellenmesine yönelik verilen ihtiyati tedbir kararları da dahil ve fakat bunlarla sınırlı olmamak kaydıyla, Tarafların kusurlarıyla neden olmadığı, kontrolleri haricinde gelişen kaçınılamayacak olaylar olarak yorumlanacaktır.

**7.3.** Taraflardan birinin yükümlülüklerini yerine getirmekten alıkoyan bir mücbir sebebin ortaya çıkması ve bu durumun 30 (otuz) günden uzun sürmesi durumunda KasaptanAL, Sözleşme'yi tazminat ödemeksizin tek taraflı olarak feshedebilir. Bu halde Satıcı, fesih tarihine kadar tahakkuk eden Komisyon Bedeli'ni KasaptanAL'ın ilk talebinde, kesinleşmiş bir mahkeme kararına gerek kalmaksızın nakden ve defaten KasaptanAL'a ödemekle yükümlüdür.

**MADDE 8- SÖZLEŞMENİN SÜRESİ VE FESİH**

**8.1.** İşbu Sözleşme, online olarak Satıcı tarafından onaylandığı tarihte yürürlüğe olup, Satıcı'nın üyeliği devam ettiği sürece geçerli kalmaya devam edecektir.

**8.2.** İşbu Sözleşme KasaptanAL tarafından herhangi bir zamanda, herhangi bir gerekçe gösterilmeksizin 7 (yedi) gün önceden yapılacak bildirim ile tazminat ödemeksizin, tek taraflı olarak feshedilebilir. Bu durumda Satıcı, fesih tarihine kadar tahakkuk eden Komisyon Bedeli'ni en geç 5 gün içinde nakden ve defaten KasaptanAL'a ödemekle yükümlüdür. Bunun dışında Tarafların birbirlerine karşı herhangi bir yükümlülüğü olmayacaktır.

**8.3.** Satıcı'nın işbu Sözleşme'de yer alan herhangi bir yükümlülüğünü kısmen/tamamen ihlal etmesi halinde KasaptanAL, Sözleşme'yi ve üyeliği haklı nedenle ve derhal feshedebilir. Bu halde Satıcı, KasaptanAL nezdinde meydana gelen her türlü zararı KasaptanAL'ın ilk talebinde, kesinleşmiş bir mahkeme kararına gerek kalmaksızın nakden ve defaten tazmin etmekle yükümlü olup, ayrıca fesih tarihine kadar tahakkuk eden Komisyon Bedeli'ni KasaptanAL'a en geç 5 gün içinde ödemekle yükümlüdür.

**8.4.** Sözleşme'de açıkça Sözleşme sona erdikten sonra da geçerli kalmaya devam edeceği belirtilen maddeler, Sözleşme'nin herhangi bir nedenle sona ermesi halinde dahi geçerli kalmaya devam edecektir.

**MADDE 9 – DİĞER HÜKÜMLER**

**9.1.** Satıcı, KasaptanAL'In yazılı ön izni olmaksızın hiçbir koşulda işbu Sözleşme'de yer alan haklarını ve yükümlülüklerini üçüncü bir kişiye devredemez, devir sonucunu doğuran işlemler yapamaz.

**9.2.** Taraflar, işbu Sözleşme'de beyan ettikleri adreslerin güncel tebligat adresleri olduğunu, adres değişikliği halinde yeni adreslerini en geç 7 (yedi) gün içinde yazılı olarak diğer Tarafa bildirmek zorunda olduklarını, bu zorunluluğa uymadıkları takdirde, en son bilinen adrese yapılacak tebligatın ilgili Tarafa yapılmış sayılacağını kabul ve beyan ederler.

**9.3.** İşbu Sözleşme'den doğan veya işbu Sözleşme ile ilgili olan tüm uyuşmazlıklarda Ankara Mahkemeleri ve İcra Daireleri yetkilidir. İşbu Sözleşme'nin esasına Türk Hukuku uygulanacaktır.

9 (dokuz) maddeden oluşan işbu Sözleşme onay tarihinde Satıcı tarafından kabul edilmiş olup, geriye dönük olarak ilk üyelik tarihinden itibaren yürürlüğe girmiş sayılır.
